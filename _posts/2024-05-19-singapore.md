---
title: สิงคโปร์
tags:
 - Phanku's story
 - Traveling story
date: 2024-05-18 14:44:00 +0700
thumbnail:
---

สิงคโปร์ ครั้งแรกของแฟน แต่ครั้งสองของผม ทริป 5 วัน 4 คืน ของเราจะเป็นอย่างไร ไปอ่านกันเลย

แพลนนี้เริ่มต้นมาจากที่ ปีนี้เราไปเที่ยวที่ไหนดี อยากไปเที่ยวกันจะในประเทศหรือต่างประเทศก็ได้ แต่ช่วงเวลาที่จะไปนั้นคือช่วงเดือนพฤษภาคม เพราะเป็นช่วงที่แฟนเราปิดเทอมจากการเรียนป.โท ตอนแรกจะไปเกาะเต่า ไปเรียนดำน้ำ (snooker) แต่ว่ารู้สึกไม่อิน เท่าไหร่ เรากลัวน้ำลึกๆ หรือ น้ำที่สีทึบๆ เลยเปลี่ยนมาเป็นประเทศที่แฟนยังไม่เคยไปแทน ในใจคือ สิงคโปร์, มาเล, อินโด แต่พินิจพิจารณาแล้วประเทศที่เดินทางง่ายสุด และ ความปลอดภัยในการเดินทางแค่ 2 คน จึงมาจบที่ **สิงคโปร์**

## Day 1
ในวันที่เราบิน ได้เห็นประกาศว่า สุวรรณภูมินำเครื่องตรวจคนเข้าเมืองอัตโนมัติสำหรับคนไทยออก ซึ่งแจ้งว่า ให้เผื่อเวลามาสนามบิน เพิ่มเป็น 3 ชั่วโมง อะได้ เราก็วางแผนทุกอย่างมาอย่างดี ถึงสนามบินก่อน 3 ชั่วโมง แล้วพอเดินไป ใช่ครับ counter check-in เปิดแค่ 2 ชั่วโมงก่อนบิน . . . แปลว่าต้องนั่งรอไปอีกชั่วโมงอยู่ดี

แล้วไฟล์ทบินของเราเรียกได้ว่ารวบรวมความชิ*หาย ที่เกิดขึ้นได้บนเครื่องบิน ตั้งแต่ ผู้โดยสารขอให้แอร์ยกกระเป๋า, ผู้โดยสารหยิบมือถือขึ้นมาถ่ายแอร์ แล้วไม่ใช่คนเดียวนะ 2-3 คนเลยแล้วแบบน่าเกลียดมากเลย, เด็กร้องแบบ screamed แต่ยังดีแค่ช่วง Take-off and Landing, คุณป้านักกินเริ่มมากินส้มหอมฉุย ต่อมากินถั่ว หรือ ไรสักอย่าง และสุดท้าย คุณชายเตะเบาะ ตลอดทั้งไฟล์ท 

แน่นอนว่าเรายังไม่ได้กินอะไรตั้งแต่เช้า มื้อแรก เราจึงไปประเดิม Song Fa Bak Kut Teh สาขา original แน่นอน เรามากับแฟน 2 คน สั่งไป 4 อย่าง แน่นอนว่าเกลี้ยง 

{: .figure}
> ![](/assets/2024-05-19/day1pic1.jpeg){: height="350"}
>
>  ของอร่อยสุดคือ Claypot Pork Tenderloin! (จานล่างซ้าย) อร่อยมากจริง ๆ เหมือนหมูผัดซีอิ้ว ส่วน Bak Kut Teh ก็อร่อยนะ เนื้อเปื่อยมาก แต่ไม่ได้ว้าวมากขนาดนั้น - แฟนกล่าว

นอกจากนี้แพลนมาอย่างดีเป็นเวลา 3 เดือน เท้าเหยียบประเทศปุ้บ ฝนตกปั้บ แผนที่วางไว้ พังหมด เพราะวันนี้วางแผนว่าจะเดินเที่ยวเล่นดูโบสถ์ ไปถนนคนเดิน จบ กลับห้องนอน ด้วยความง่วงเพราะนอนมาแค่ 3 ชั่วโมง
